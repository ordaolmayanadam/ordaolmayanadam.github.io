---
layout: post
title: "Animelerden Esinlenen 5 Harika Film"
date: 2022-02-11 13:32:20 +0300
description: Bu yazıda uzak doğu anime kültürünün etkisinde kalmış popüler filmleri sizin için derledim. 
img:  # Add image post (optional)
---
Hepimizin oturup bir film izlediğimizde hayran kalıp “Bunu nasıl düşünmüşler” dediğimiz olmuştur. Ancak çoğu zaman karşılaştığımız şey, birden ortaya çıkmış olmuyor; yeni kültürel değerler farklı kültürlerin mirasları üzerine inşa ediliyor. Bu değerleri erişilebilir kılan da genellikle batı kültürü olduğundan biz de çoğunlukla batı kültürünün eserleriyle bu değerleri tanıma fırsatı buluyoruz. Bu yazıda uzak doğu anime kültürünün etkisinde kalmış popüler filmleri sizin için derledim.

**Avatar/Prenses Mononoke**  
![Avatar](/assets/img/avatar2.jpg){:style="float:left;padding-right: 10px" width="120"} Cameron, filmin gerektirdiği teknolojiyi üretmemiz için yıllarca beklemekten sıkılıp çizgi film olarak yapmaya karar verseydi belki de Prenses Mononoke ortaya çıkabilirdi. Cameron, Miyazaki’nin hayal gücünün sınırsızlığından epey bir yararlanmış görünüyor ancak bu iki filmin de izlenmeyi hak eden harika filmler olduğu gerçeğini değiştirmiyor.
{:style="clear: left"}

**Inception/Paprika**  
![Inception](/assets/img/inception2.jpg){:style="float:left;padding-right: 10px" width="120"} Nolan’ın en sevilen filmlerinden Inception kesinlikle izlenmeyi hakediyor ancak Satoshi Kon’un enfes animesi Paprika’dan etkilendiğini de kabul etmek gerekiyor. Nolan açıktan bunu dile getirmiş olmasa da Paprika’ya saygı duruşu için bir film yapılacak olsaydı bu Inception olurdu.
{:style="clear: left; padding-top:15px;"}

**Matrix/Ghost in the Shell**  
![Matrix](/assets/img/matrix2.jpg){:style="float:left;padding-right: 10px" width="120"} Listenin en bilinen karşılaştırması olabilir. Wachowski biraderlerin başyapıtı hem felsefesi hem kung-fu benzeri dövüş sahneleriyle Masamune Shirow’un harika eseri Ghost in the Shell’den oldukça etkilenmiş. Hollywood bununla da yetinmeyip Ghost in the Shell ismiyle bir film de çekti ancak beklediği etkiyi yaratamadı
{:style="clear: left; padding-top:15px;"}

**Van Helsing/Vampire Hunter D**  
![Van Helsing](/assets/img/vanhelsing2.jpg){:style="float:left;padding-right: 10px" width="120"} Dracula’dan Abraham Van Helsing karakterini alıp Vampire Hunter D stilinde bir karaktere dönüştürsek ne olur sorusunun cevabı gibi bir film aslında Val Helsing. Ayrıca “dhampir” yani yarı insan/yarı vampir olup vampir avlayan karakter fikri her ne kadar balkan kültürünün bir ürünü olsa da Hideyuki Kikuchi kitlelere tanıtmış desek yalan olmaz sanıyorum.
{:style="clear: left; padding-top:15px;"}

**Dark City/Akira**  
![Dark City](/assets/img/darkcity2.jpg){:style="float:left;padding-right: 10px" width="120"} Proyas’ın en iyi eseri her ne kadar The Crow veya I,Robot olarak kabul edilse de Dark City sinematografisi ve çağının ötesinde hikayesi ile kesinlikle ilgiyi hak ediyor. Yönetmenin de inkar etmediği gibi filmin finali Katsuhiro Otomo’nun şaheseri Akira’dan oldukça etkilenmiş görünüyor.
{:style="clear: left; padding-top:15px;"}